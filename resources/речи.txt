Сега всеки ден, всеки час, навсякъде има мат’риал за митингова демонстрация (демокрация). Конкурсно начало не означава конкурсен край, другарки и другари. Някои казват, че нашата власт се клати! И на коча мъдите се клатят, ама не падат. До 9 септември 1944 г., тази паметна дата, българският народ се намираше на ръба на една бездънна пропаст! След 9-ти той направи съдбоносната крачка напред. Таз година завод за полупроводници догодина – за цели. Това е, подчертавам, качествено нова демокрация, при която всичко ще бъде изборно, ще става така, както реши стопанинът. Дали един работник ще бъде член на бригада или не, ще решат нейните членове. Ясно е, че те никога няма да приемат лентяи и некадърници, защото трябва да работят заради тях. И в институтите никой няма да държи хора без научни качества, но поради едни или други причини попаднали там. И така ще бъде във всички сфери, в обществените организации, по целия фронт. Това е политиката – да се слееш с народа. С това се занимавам в мемоарите (си). В какво е дефoрмиран социализма. Аз говоря против системата. Система е едно, а строй е друго – те са две страни на един медал. Строят беше добър, но системата беше лоша. Обичта ми към хората се преплиташе винаги с обичта ми към Отечеството. Исках в България да няма бедни хора, исках моята родна страна да стане силна, богата и независима сред останалите държави. Вярвах, че и аз ще успея да направя нещо за тази цел. Винаги, дори и в най-трудните моменти, не губех вяра и оптимизъм. Иска ми се да вярвам, че днешните млади българи и българки ще бъдат по-добри във всяко отношение от нас – не каквито сме сега, а каквито бяхме в нашите отминали, в нашите незабравими младежки години.